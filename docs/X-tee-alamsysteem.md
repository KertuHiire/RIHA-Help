---
title: X-tee alamsüsteemi abi
---

## Kuidas muuta X-tee alamsüsteemi andmeid RIHAs?

### Eeltegevused

- Mine [RIHA avalehele](https://www.riha.ee/)
- Logi sisse ID-kaardiga. Selleks vali paremalt ülalt "Logi sisse"
- Kontrolli paremalt ülalt, mis rollis oled. Valitud peaks olema asutus, mille alla soovid alamsüsteemi registreerida. Vajadusel vaheta ära enda roll vajutades üleval paremas nurgas enda nime peale.
  - kui sinuga ühtegi asutust seotud ei ole, vaata juhendit [siit](https./www.abi.riha.ee/oiguste-haldamine-RIHAs) 

### Uue alamsüsteemi kirjeldamine

- Vajuta avalehel infosüsteemi haldamise kastis [Alustan](https://www.riha.ee/Kirjelda)
- Vajuta [Lisa uus](https://www.riha.ee/Kirjelda/Uus)
  - Nimi – Mis alamsüsteemiga on tegu? (Nimetus võiks sisaldada sõna „X-tee alamsüsteem“)
  - Lühinimi – asutuse  registrikood – nimetus. Lühinimi võib sisaldada ainult väikeseid ladina tähti (mitte täpitähti), numbreid, punkti ja miinusmärki. Nt. 12345678-riha.
  - Infosüsteemi eesmärk – Miks infosüsteem luuakse? Kellele infosüsteem kuulub?
  - Salvesta

Pärast salvestamist avaneb loodud alamsüsteemi detailvaade

### X-tee alamsüsteemi andmete muutmine

- Vali üldandmete paneeli ülaosast MUUDA ning täpsusta:
  - Kas süsteem on kasutusel, asutamisel või lõpetatud? Vali sobiv variant
  - Millal võeti süsteem kasutusse? Sisesta kuupäev vajutades kalendripilti
  - Infosüsteemi valdkond > kirjuta _X-tee alamsüsteem_ > ENTER
- vajalike muudatuste järel vajuta "Salvesta"
- Vali dokumentide paneeli ülaosast MUUDA ning vajadusel lisa tehnilise dokumentatsiooni viited
  - Eraõiguslik X-tee liige, kelle infosüsteem ei ole avaliku teabe seaduse tähenduses andmekogu ja kelle infosüsteemi ei kasutata avaliku teenuse osutamiseks, peab lisama dokumentide alla ettevõtte esindusõigusliku isiku digitaalselt allkirjastatud [Nõuetele vastavuse kinnituse](https://www.ria.ee/public/x_tee/xtee_nouetele_vastavus_kinnitus.pdf). Volitatud esindusõiguse puhul lisa digidoc konteinerisse enne dokumendi allkirjastamist juurde ka volikiri või lisa volikiri eraldi failina.
  - Kirjuta dokumendi nimi ja veebiviide või lisa dokument manusena > LISA > SALVESTA
- Vali konktaktide paneeli ülaosast MUUDA ning lisa vähemalt üks alamsüsteemiga seotud kontaktisik
  - Kirjuta nimi ja email (mõlemad kohustuslikud) > LISA > SALVESTA
  - _Kontaktisikuid näevad vaid sisselogitud kasutajad_

### X-tee alamsüsteemide haldamine

- Kõik sinu asutuse poolt registreeritud alamsüsteemid ja infosüsteemid leiad [Minu infosüsteemide](https://www.riha.ee/Kirjelda) hulgast
- Alamsüsteemi muutmiseks ava selle detailvaade vajutades nimekirjas süsteemi nimele või lühinimele 
